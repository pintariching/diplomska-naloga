\subsection{Merjenje natančnosti postopka}
Kos se izdeluje iz surovca -- palice s premerom 5 mm s toleranco
H7, ki ima mejne vrednosti + 0 mm in -- 0.012 mm, kar pomeni,
da premera ni potrebno posebej preverjati. Ker so palice
dobavljene v saržah, lahko izmerim samo nekaj palic, preden
jih obdelam ,in lahko samo s certifikatom materiala, ki nam
ga izda dobavitelj, garantiram, da bo premer skladen z
zahtevami kupca.

Za zunanja posnetja ni nobenih predpisanih toleranc in tudi
kupec ne zahteva nič posebnega, le da so robi posneti, zato posnetij prav tako ni potrebno posebej meriti. Glede notranjih
posnetij pa je kupec malce bolj zahteven, zato se
vsak kos pregleda s kamero, kjer se pregleda, ali je izdelano
to posnetje in če je narejena luknja.

Luknjo je potrebno približno dvakrat na uro preveriti s
kalibri premera 1.41 mm in 1.49 mm. Večji kaliber ne sme iti
skozi luknjo, medtem ko manjši mora. Tolerančno območje je za 0.01 mm
manjše od prepisanega, kar si je podjetje samo izbralo zaradi
varnosti.

Dolžina 6.8 mm je najbolj kritična mera na izdelku.
Najbolj je odvisna od kvalitete in stanja obrabljenosti
odrezne ploščice. Zaradi tega je potrebno ob vsaki menjavi
palice, približno vsakih 10 min, preveriti dolžino s kalibrom
ali s pomičnim merilom. Spodaj na Tabeli \ref{tabela_meritev}
so prikazani rezultati meritev prvih 40 kosov dolžine 6.8 mm,
ki sem jih izmeril s pomičnim merilom Mitutoyo ABSOLUTE,
ki ima merilno resolucijo 0.01 mm in imensko natančnost \(\pm\) 0.02 mm.

\begin{table}[H]
	\caption{Rezultati meritev pri zagonu stroja}
	\label{tabela_meritev}
	\begin{center}
		\begin{tabular}{|c|c|c|c|}
			\hline
			Izmerjena vrednost [mm] & Število \\
			\hline
			6.77                    & 3       \\
			\hline
			6.78                    & 5       \\
			\hline
			6.79                    & 10      \\
			\hline
			6.80                    & 16      \\
			\hline
			6.81                    & 12      \\
			\hline
		\end{tabular}
	\end{center}
\end{table}

Večina kosov je bila krajša od imenske mere, ampak znotraj tolerančnega
polja. Če upoštevamo še merilno natančnost pomičnega merila \(\pm\) 0.02 mm,
zgornja in spodnja mejna vrednost ne presegata tolerančnega polja.
Kljub temu se lahko pri delovanju stroja zgodijo napake
in se po izdelavi kosi še dolžinsko pregledajo na posebej
narejenem stroju za serijsko pregledovanje.